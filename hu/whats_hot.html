<h2>openSUSE 12.2: Ha zöld, akkor mehet!</h2>

<p>Kedves felhasználók, fejlesztők és Geekok - az <a
href="http://news.opensuse.org/2012/09/05/opensuse-12-2-green-means-go/">openSUSE
12.2</a> készen áll! Két hónapnyi extra munka után egy nagyszerű verzió
került kiadásra, amely tele van újdonságokkal, hasznos funkciókkal és olyan
stabil, amilyennek mindig is szerettük volna.</p>

<p>A világ legerősebb és legrugalmasabb Linux disztribúciójának legújabb
kiadása bámulatos sebességre képes a Linux 3.4 gyorsabb tárolórétegének és a
glibc gyorsított funkcióinak segítségével, a Qt pedig egy könnyed és gyors
KDE asztali környezetet nyújt. Az openSUSE infrastruktúra a legújabb
technológiákra épül, így része a GRUB2 és a Plymouth, valamint megtette az
első lépéseket az egyszerűsített UNIX fájlrendszerstruktúra kialakítása
felé. A felhasználók is nyilvánvalóan észreveszik azokat a funkciókat,
amelyek a jobb felhasználói élményt biztosítják az operációs rendszer minden
részében. Az új Btrfs fájlrendszer jobb hibakezelést és helyreállító
eszközöket tartalmaz, a gyorsan fejlődő GNOME 3.4 pedig egyenletes görgetést
biztosít az alkalmazásokban és átdolgozott System Settings és Contacts
modulokat tartalmaz, miközben az XFCE egy továbbfejlesztett
alkalmazáskeresőt kapott.<br/>
<a
href="http://news.opensuse.org/2012/09/05/opensuse-12-2-green-means-go/">Tovább
...</a>

<p>
Itt találhatók az <a href="http://en.opensuse.org/Features">újdonságok</a>,
<a href="http://software.opensuse.org/122">letölthető</a>és <a
href="http://upgrade.opensuse.org">frissíthető</a>!</p>
</p>

<hr />


<h2>openSUSE a Google+ -on</h2>
<p>Legyen jól informált és kövessen minket az <a
href="https://plus.google.com/110312141834246266844/">új Google+
oldalon</a><a style="text-decoration:none;"
href="https://plus.google.com/110312141834246266844/?prsrc=3"><img style="border:0;width:16px;height:16px;" alt="" src="https://ssl.gstatic.com/images/icons/gplus-16.png" /></a>.</p>
<hr />

<h2>Legyen közreműködő és csatlakozzon a közösséghez!</h2>
<p>Lehet tapasztalt fejlesztő, vagy egy felhasználó, aki most ismerkedik a
Linuxszal, mégis számtalan módon kiveheti a részét az openSUSE
projektből. Csatlakozzon a <a
href="http://forums.opensuse.org/">fórumhoz</a>, hogy segítséget kapjon,
vagy segítséget nyújtson másoknak, keressen és <a
href="http://en.opensuse.org/openSUSE:Submitting_bug_reports">jelentsen be
hibákat</a>, nézze át a <a
href="http://doc.opensuse.org">dokumentációkat</a>,   küldje el <a
href="http://features.opensuse.org">kívánságait</a> új csomagokkal vagy
funkciókkal kapcsolatban, készítsen és küldjön <a
href="http://build.opensuse.org">javításokat</a>, vagy találja meg a
közreműködés valamely kreatív módját. Bármivel is foglalkozik, szánjon rá
néhány percet, hogy kapcsolatba kerülhessen más felhasználókkal, hogy aktív
tagjává váljon a nemzetközi openSUSE közösségnek. <a
href="http://en.opensuse.org/Portal:How_to_participate">Szeretne még többet
megtudni?</a></p>
